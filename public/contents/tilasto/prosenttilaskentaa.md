# 1. Prosenttilaskentaa

Valintakokeen selkeästi matematiikan sisältöihin liittyvien tehtävien lisäksi monissa taloustiedon kysymyksissä on vaadittu prosenttilaskennan osaamista sekä erilaisten kuvioiden ja taulukkojen tulkintataitoja. Kokeessa testataankin talousmatematiikan osaamisen lisäksi matematiikan perustaitoja ja kykyä soveltaa osaamista erilaisissa tilanteissa.

**Prosenttilaskenta** luo pohjan monille talouselämän tarkasteluille ja sitä käytetään jossain muodossa lähes kaikissa talousmatematiikan tilanteissa. Prosenttilaskennan hyvä osaaminen onkin edellytys valintakokeessa menestymiselle.

**Talousmatematiikkaa** opiskellaan tässä oppikirjassa valintakokeen kannalta oleellisina sisältöinä. Tilastotiedettä ei ole mainittu valintakoeteemauksissa erikseen. Talouteen liittyy kuitenkin tilastoja, joten talous- ja tilastomatematiikka kytkeytyvät toisiinsa. Näiden matematiikan osa-alueiden hyvästä hallinnasta on varmasti hyötyä valintakokeessa varsinaisten matematiikan sisältöjen lisäksi myös taloustiedon kysymyksissä.

Kappaleessa 1.1 kerrataan prosenttilaskennan keskeiset periaatteet ja harjoitellaan kuvaajien tulkintaa valintakokeen vaatimusten näkökulmasta. Kappaleessa 1.2 opit laskemaan muuttuneen arvon prosenttiosuuden. Kappaleessa 1.3 perehdyt erilaisiin prosenttityyppeihin, joista on hyötyä valintakokeessa esitettävien tilanteiden ratkaisemissa.

<br>

## 1.1 Peruskäsitteet
Prosentteja ja prosenttilaskentaa kohtaa usein jokapäiväisessä elämässä. Myös valintakokeen kannalta prosenttilaskenta on tärkeää hallita hyvin, sillä monet talouteen ja tilastoihin liittyvät tarkastelut edellyttävät 

<h4 style="font-weight:bold; margin-bottom:10px;">Prosentti on sadasosa</h4>


Sana **prosentti** muodostuu latinan ilmauksista pro centum, sataa kohti. Yksi prosentti merkitsee samaa kuin yksi sadasosa. Tämä on perusta kaikille laskuille, joissa puhutaan prosenteista.
Pienet suhteelliset osuudet ilmaistaan usein **promilleina** eli tuhannesosina.

<p className="my-2">Prosentti ja promille</p>
<p>Prosentti on sadasosa.</p>
$$
1\% = \frac{1}{100} = 0,01
$$

 <p>Promille on tuhannesosa.</p>
$$
1\% = \frac{1}{1000} = 0,001
$$
